# 多情经 • 明

男女雖異，愛慾則同；男貪女美，女慕男賢。

鴇子創家，威逼佳人生巧計；撅丁愛鈔，勢摧妓子弄奸心。

且如尋常識見，皆由繩準之中 。設若奇巧機關，更出荃蹄 之外。

調情須在未合之前；允物不待已索之後。

初耽花柳，最要老成；久歷風塵，豈宜熟念。

若要認真，定然著假。

對新妓談舊妓之非，則新妓生疑；調蒼姬憐雛姬之小，則蒼姬失意。

痛酒勿飲；寡醋 休嚐。

寧使我支他；莫教他閃我。

初厚決非本心；久濃方為實意 。

欲買其心，先投所好。

志誠感默；叫跳動狂。

愛飲酒杯，常備劉伶之具；擅知詩句，多談杜甫之才。

更要出語隨時，亦忌轉喉觸諱 。

伴黑者休言白者之瑩 ；對貧者勿誇富者之奢。

大家規矩自是不同；科子 行藏終須各別。

駑駘遭遇，必藏騏驥之良 ；蚌蛤生輝，決蘊貝珠之貴 。

合意人出言便及；忤情客失口不談 。

敬事而及主；覩物以思人。

偷鞋惹訕；剖帕 見情。

屢問不言由意背；纔呼即應為情親。

膠漆既投，倘遇言差休見責；雲萍初會，如逢失禮莫生嗔 。

憎中曾致愛；訕久卻成非。

行事太寬，郤（卻）為寬中而見侮；存心稍窄，多因窄處反投機。

逢人誇盛德，是乃常為；對友數歸期，亦其熟套 。

自薄漸厚者久；初重後輕者疏。

事要乘機；言當中節 。

偏宜多置酒；莫怪不陪茶。

串可頻而坐不可久 ；差 宜應而債不宜詢。

舉止輕盈終於賣俏，行藏穩重乃可從良。

初會處 色，久會處心；困妓慕財，時妓慕俏 。

情不在貌，色要擇人。為情者，嫫母可以同居；為色者，西施纔堪並處。

約以明朝定知有客；問乎昨夜決（絕）對無人 。

走 、死 、哭 、嫁 、守 ，饒假意莫言易得。

抓 打 剪 刺 燒 總虛情，其實難為。

小非當釋；微愿 須從。小非不釋則巨患必興；微愿不從則大事難期。

俊友若攜愁奪趣 ；餘錢多帶定遭差。

村客遇俏姬，而俏姬情不在；中人請下妓，而下妓心反專。

其趣在欲合未合之際，合則已。其情在要嫁不嫁之時，既嫁則休。

託朋友以寄意；憑漸訕 以調情

孤老 表子尚有偷期；才子佳人豈無密約。

小信勿失；私語當聽。

雛性易馴 ，一馴而易失；蒼心難好，一好以難灰。

蹙額告乎家事艱，知其相索；瑣眉訴乎借貸廣，欲我相償。

休認有意追陪為有意；莫將無心言語作無心。

虛囂者 易跌 ；尊重者難調

誇已有情，是設掙家之計；說娘無狀 ，預施索鈔之方。

留意於顧盼之內 ；發情於離別之間。

只須應馬呼牛 ；最要手長腳短 。

彼若傳情須接應，不然失望；伊如逆意要知機，不然遭閃 。

交愈久而敬愈衰，此其本意；年漸深而情漸密，乃是真心。

使鈔偏宜慷慨。討情全在工夫 。

潘安孔兄 同路，而使妓歡；翼德味道 並驅，不遭人議。

只可以片時之樂，而解往日之仇；不可以一朝之訕，而廢平日之好。

寄謎 總佳，饒汝聰明多費想；復爐 雖美，任君伶俐也遭虧。

妓鑽龜而有玷；朋截馬以無能。

寧結無情猱旦 ；莫飄有意龜婆 。

乖人惟奪趣；癡客定爭鋒。

諛言疊至知相索；訕語頻來定要開 。

跳槽 難求實好；梳籠 惟慕虛名。

莫將勢壓，當以情親。

討好則千日不足；搜過則一時有餘。

頻頻喚酒不來，厭房中之久坐；疊疊呼茶甚急，願堂上之速行。

口頭寄信非無意；眼角傳情實有心。

題詩而寄意；歌曲以伸情 。

三年一歲添；半載兩誕遇。

贈香茶乃情之所使；投果核則意欲相調。

數四相求，方見面，欲抬高價；再三反浼 ，要扳情 ，防有別因。

痴心男子廣，水性婦人多 。

他奸要識，鄰美休誇 。

久於舞榭易結好緣，纔入歌臺便生惡悔。

枕席雖盡乎情，彼此各了其事。

入門來大小皆驚 舊曰狼虎嫖 ；相見時僮僕亦喜 舊曰和合嫖 。

最要鴇歡 舊曰作家嫖 ；豈宜猱 悅 舊曰雛嫖 。

棄屋借錢因戀色，其意安乎舊曰癡嫖 ；披霜帶月為扳情，是誰迷也。舊曰苦嫖

移春向幽僻 舊曰自在嫖；逐絮任飄颻 舊曰遊方嫖 。

堆垛 入秦樓 舊曰死嫖；經營遊楚館 舊曰江湖嫖 。

營運多方，已拼經年遊柳陌 舊曰乾嫖 ；行裝剛促，始於今夜宿花街 舊曰解纜
嫖。

銀海 邊許多美貌 舊曰眼嫖 ；朱唇中無限嬌姿 舊曰口嫖 。

蒼生好色偏花鈔 舊曰強嫖 ；老妓開門定貼錢 舊曰當家嫖 。

買心多費鈔 舊曰小官嫖 ；得趣便抽身 舊曰乖嫖 。

雜情頻換色 舊曰嚐湯嫖；堅意不生心 舊曰定門嫖 。

一日三番酬厚意 舊曰點卯嫖 ；十朝半月敍交情 舊曰燒香嫖 。

隔年償宿債 舊曰牛女嫖 ；間日抱花眠 舊曰瘧疾嫖 。

揭短逞強投計策，忿闘傾起實為痴。
識趣賞音擕友樂，此實堪欽 舊曰敲嫖 ；暮來朝去畏人知，是為可笑 舊曰借宿。

酒筵逢歌唱，勿久他談；妓舘挾朋遊，休言交易。
談朋過失，方是好音；誇友賢良，決非佳兆。

懸榻既下徐孺留，今猶如是 ；醴酒不設穆生去 ，古亦皆然。

跳躍相迎真是厚；叮嚀致意豈為疎。

他人之異 從姬說，乃指賣好 之路，已 妓之私向友言，是開引賊之門。

朝則茶，暮則酒，只為孤老；貧能周，患能濟，乃是情人。

初摭是其體面；久遣決少真情。

吁氣多因心不愜；出神定有事相關。

鴇子來陪，定然有故；友人替念，必受其私。

日久佳人翻作道，年深子弟或成龜。

寄信、寄書，乃發催錢之檄；贈巾、贈扇，真抛引玉之磚。

薄倖者，雖日近而不親；有情者，雖日遠而不踈 。
客交千箇假如也；情在一人真有之。

他有嫁娶之人，我不解，為他填陷；我有剪燒之妓，他不識，替我坫垓。

久念不馴 曾著閃；纔調即順恐非真。

多情頻見面；薄倖少相逢。

離合有期，憂同戚而笑同歡；索求無厭，少則與而多則許。

探實言於倉卒；勘虛情於尋常。

對王面趙是亦可嫌；抱李呼張此尤當怪。

替友殷勤為探使；為花牽引嫁東風。

近離尚恐情疎；久別豈無心變。

怨日色之落遲，以實人意；恨雞聲之報早，乃誘客心。

迂言說謊，蓋不自由；發誓拈香，聽其自順。

大凡著相，終是虛工；若到無言，方為妙境。

眉與目，雖是相扳；口共心，決然不應。

梳洗尚新，想適間 之寢起；杯盤既設，知刻下之邀賓。

起坐不常 ，決心中之事忤；驚疑無定，恐意內之人來。

外僕忽來知探信；家人屢至必相招。

攅（攢）眉而笑，終是屈情 ；揉眼而悲，却非本意，悲歡總不足憑。

須是片時稱子建；不可一日無鄧通。

黑頭鴇子偏多事；黃面佳人最没情。

好色親三代；盛容僅十年 。

人之交游則一；情之形狀不同 。

蒼顔子弟，世上多聞；白髮花娘，人間少見 。

搜枯令以酒報仇；認真情遂為飄縛 。

聲名出於眾，致使眼高；顔色不如人，慣將物賂 。

誘多方見厚；勸久反為疎 。

棍飄嘗議四王；雛妓亦稱五虎。

道有傍門尚難洞曉，色無正路是亦難知。

燒剪頻而必濫，貲囊富而定貧。

手口未能全，總設誓盟皆枉矣；性情不相合，雖成交往也徒然。

子弟錢如糞土；粉頭情若鬼神。

頻允物，擔雪填井；不使錢，掩耳偷鈴。

聰俏更無虛度日；村愚常有空閑時。
人物醜而家業趁，理無太足；形容美而情性愚，事不十全。

有百年之夫婦；無一世之情人。

填還滿，而客便去；緣法盡，而人自開。

抱枕晝眠，非傷春即病酒；挑燈夜坐，不候約便思人 。

聲氣相應，方是一心；彼此懷疑，定然反目 。

纔飲便呼巨盞，是催客去；倚門常望凝眸，為盼人來 。

門戶早關，必今宵之有客；尊卑宴起，決昨夜之無人 。

玉顏容易得，今可比之摘花；紅粉最難馴，古亦謂之縛虎 。

通宵快樂，猶如馬上執鞭；頃刻歡娛，郤似江中撒溺 。

為財者，十有八九；為情者，百無二三。

精神有限，豈可久勞；聚散不常，且宜混俗。

遭溺丈夫，不解墮於陷內；著迷君子，豈知落於彀中。

搜引變態，不能有窮；玩味是編，未必無補。





